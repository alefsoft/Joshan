#دعای جوشن کبیر دانلود

طبق کتب بلد الامين و مصباح كفعمى، دعای شریف جوشن کبیر از حضرت امام سجاد و ایشان از پدرش و ایشان نیز از جدّ بزرگوارش حضرت رسول صَلَّى اللّهُ عَلَيْهِ وَ عَلَيْهِمْ اَجْمَعين؛ اين دعا را نقل نموده است. این دعا توسط جبرئيل عليه السلام برای پيامبر صَلَّى اللَّهِ عَلِيهِ وَ آله آورده شد.
دلیل نزول این دعای شریف این بود که در يكى از غزوات(جنگ هایی که پیامبر در آن حضور داشتند) پيامبر صَلَّى اللَّهِ عَلِيهِ وَ آله جوشن(زره) سنگینی بر تن داشتند به نحوی كه سنگينى آن زره بدن مبارك حضرت را به درد آورده بود. 
پس جبرئيل نازل شد و عرض كرد كه يا محمّد پروردگارت تو را سلام مى رساند و مى فرمايد كه اين جوشن را در بیاور و بخوان اين دعا را كه امان و امنیتی است براى تو و امّت تو. سپس شرحى در فضيلت اين دعا ذكر فرموده كه به بخشی از آن اشاره می شود؛ از جمله آنكه: 
1- هر كه آن را بر كفن خويش نويسد از عذاب ( قبر ) مصون میماند.
2-هر كه آن را با نيّت در اوّل ماه رمضان بخواند حقّ تعالى درک فضیلت شب قدر را روزى او فرمايد و براى او هفتاد هزار فرشته كه خدا را تسبيح و تقديس كنند؛ خلق فرمايد و ثوابش را براى او قرار دهند. 
3-هر كه دعای جوشن کبیر را در ماه رمضان سه مرتبه بخواند؛ حقّ تعالى جسد او را بر آتش جهنّم حرام و بهشت را براى او واجب فرمايد و دو مَلَك بر او موكّل فرمايد كه او را از معاصى حفظ كنند و در مدّت زندگی خود در امان خدا باشد. 
4-و در آخر خبر است كه جناب امام حسين عليه السلام فرمود: پدرم علىّ بن ابى طالب صَلَواتُ اللّهِ عَلَيْهِ وصيّت كرد به حفظ اين دعا و نوشتن آن بر كفن او و تعليم كردن آن را به اهل خود و ترغيب کردن ايشان به خواندن این دعا. 
این دعا مشتمل بر هزار و یک اسم الهی است و در آن است اسم اعظم الهی قرار دارد.
استحباب خواندن اين دعا در اوّل ماه رمضان نقل شده است ولی استحباب خواندن آن در خصوص شبهاى قدر در اخبار و احادیث متواتر نيست ليكن علاّمه مجلسى قَدَّسَ اللّهَ روُحَهُ در زادالمعاد در ضمن اعمال شبهاى قدر فرموده و در بعضى از روايات وارد شده است كه دعاى جوشن كبير را در هر يك از اين سه شب بخوانند. 
اين دعا صد فصل است و هر فصلى مشتمل بر ده اسم الهى است(بحز فصل 55 که مشتمل بر 11 نام الهی است) و در آخر هر فصل بايد گفت :
سُبْحانَكَ يا لا اِلهَ اِلاّ اَنْتَ الْغَوْثَ الْغَوْثَ خَلِّصْنا مِنَ النّارِ يا رَبِّ

